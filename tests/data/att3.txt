Czas przygotowania: 10 minut
Czas gotowania: 6 minut
Liczba porcji: 700 ml budyniu
W 100 ml budyniu:
Wartość energetyczna
190 kcal
Dieta: bezglutenowa, wegetariańska

Składniki

2 szklanki mleka - 500 ml
2 łyżki cukru
2 żółtka jajek
3 łyżki skrobi ziemniaczanej
tabliczka gorzkiej czekolady - 100 g
Składniki:
Szklanka ma u mnie pojemność 250 ml.
Kalorie policzone zostały z użyciem mleka pełnotłustego oraz czekolady gorzkiej 60 %, ale bez dodatków smakowych typu: pianki, wiórki kokosowe, kawałki czekolady. 

Aby zrobić domowy budyń czekoladowy zawsze wybieram mleko pełnotłuste. Możesz oczywiście sięgnąć też po mleko odtłuszczone. Wybór należy do Ciebie.

Jeśli zaś chodzi o gorzką czekoladę, to wybierz czekoladę wysokiej jakości, minimum 60 %. Im więcej miazgi kakaowej, tym lepiej. Zwróć uwagę na to, że im więcej procent miazgi, tym mniej cukru w czekoladzie. Czekoladę można zastąpić kakao w proszku. Zamiast czekolady dajesz wówczas 4 pełne łyżki kakao oraz o jedną łyżkę cukru więcej. 

Domowy budyń czekoladowy to jeden z szybszych i pyszniejszych deserów zarówno dla dzieci, jak i dorosłych łasuchów. 

Budyń czekoladowy, 1
Budyń czekoladowy
Do małego rondelka lub garnuszka wlej jedną szklankę zimnego mleka, czyli 250 ml mleka. Mleko doprowadź do wrzenia i zdejmij z palnika. Dodaj pokruszoną na kawałki czekoladę lub 4 pełne łyżki kakao i łyżkę cukru. Całość mieszaj łyżką, aż do połączenia się składników. 

Budyń czekoladowy, 2

Do osobnej miski wlej drugą szklankę mleka. Dodaj dwie łyżki cukru, trzy łyżki skrobi ziemniaczanej (nie czubate!) oraz dwa żółtka jajek. Bardzo ważne, by jak najdokładniej oddzielić żółtko od białka. Jeśli białko dostanie się do budyniu, to z całą pewnością zetnie się i w budyniu czekoladowym znajdziesz również kawałki białka. Mleko z cukrem, skrobią i żółtkami roztrzep dokładnie np. rózgą kuchenną. 
Budyń czekoladowy, 3

Rondelek z mlekiem czekoladowym ponownie umieść na palniku. Zamieszaj mleko i ustaw średnią moc. Mleko z żółtkami, skrobią i cukrem zamieszaj bardzo dokładnie i energicznie i od razu wlej do rondelka z gorącym mlekiem czekoladowym. Natychmiast zacznij mieszać budyń czekoladowy w rondelku. Budyń mieszaj powoli, aż zgęstnieje i zacznie się ponownie gotować. Nie można zostawiać garnuszka "bez opieki" nawet na chwilę, ponieważ bardzo szybką powstaną grudki, które potem ciężko jest rozetrzeć.  
Budyń czekoladowy, 4

Cały proces szykowania budyniu, który odbywa się na kuchni nie trwa dłużej niż 5-6 minut. Domowy budyń czekoladowy można od razu przelać do pucharków lub miseczek przepłukanych wcześniej wodą. 

Budyń możesz dodatkowo udekorować kawałkami czekolady, piankami marshmallow, wiórkami kokosowymi lub płatkami migdałowymi. 
Budyń czekoladowy, 5

Budyń czekoladowy, 6

Smacznego!



578768768575rdxgx